# Bab 1 - Kedaulatan Negara

## Sinopsis
Kedaulatan merupakan satu konsep berkaitan dengan kenegaraan yang diasaskan dan diamalkan sejak zaman tamadun Yunani. Pelbagai tafsiran oleh tokoh tentang konsep kedaulatan muncul seiring dengan perubahan zaman. Negara berdaulat mempunyai ciri tertentu yang menjamin hak dan kebebasannya. Kedaulatan juga penting untuk mengekalkan dan mengukuhkan kestabilan sistem politik, ekonomi dan sosial. Pemerintah dan rakyat negara ini mempunyai tanggungjawab untuk mempertahankan kedaulatan serta mengekalkan keunikan identiti negara bangsa Malaysia.

### Inti Pati Pembelajaran
1. Konsep kedaulatan.
2. Ciri negara yang berdaulat.
3. Kepentingan mewujudkan negara berdaulat.
4. Langkah mempertahankan kedaulatan.

### Elemen Kewarganeraan dan Nilai Sivik
1. Kebijaksanaan menghadapi cabaran bagi mengekalkan kedaulatan negara.
2. Kepentingan mengekalkan kedaulatan negara.
3. Kepentingan menghormati kepelbagaian budaya dan agama bagi mengukuhkan perpaduan bangsa Malaysia.
4. Kepentingan menjiwai identiti negara.

### Kemahiran Pemikiran Sejarah
1. Memahami kronologi perkembangan pemikiran berkaitan dengan konsep kedaulatan.
2. Meneroka bukti berkaitan dengan kepentingan mewujudkan negara berdaulat dalam aspek politik, ekonomi dan sosial.
3. Membuat interpretasi ciri yang membentuk identiti negara berdaulat.
4. Membuat imaginasi hubung kait langkah pemerintah dan rakyat mempertahankan kedaulatan negara.
5. Membuat rasionalisasi kepentingan mengekalkan kedaulatan negara.


## 1.1 Konsep Kedaulatan
Kedaulatan ditakrifkan sebagai kekuasaan tertinggi dan kewibawaan sesebuah negara yang bebas serta mempunyai hak untuk melaksanakan pemerintahan dan pentadbiran negara.
Kedaulatan negara kita dapat dilihat dengan lebih jelas sejak zaman Kesultanan Melayu Melaka. Kemerdekaan Tanah Melayu pada 31 Ogos 1957 dan pembentukan Malaysia pada 16 September 1963 pula mengukuhkan serta memantapkan negara bangsa kita yang bebas dan berdaulat.

### Takrif kedaulatan
Takrif kedaulatan mengikut bahasa adalah seperti yang berikut:
a. Bahasa Yunani - Kedaulatan ialah *supernuus* atau *superanus* yang bermaksud agung atau tertinggi. Perkataan ini merujuk negara yang bebas dan merdeka.
b. Bahasa Inggeris - Dalam bahasa Inggeris, kedaulatan ialah *sovereignty* yang bermaksud negara mempunyai kuasa penuh terhadap pemerintahan.
c. Bahasa Arab - Perkataan kedaulatan dalam bahasa Arab berasal daripada kata *daulah* yang bermaksud kuasa pemerintahan sesebuah kerajaan.
d. Bahasa Melayu - Kedaulatan merujuk perkataan daulat yang bermaksud kekuasaan tertinggi terhadap pemerintahan negara.

#### Informasi: 
Tamadun Yunani merujuk Tamadun Greek. Tamadun ini berkembang antara tahun 1000 Sebelum Masihi hingga 800 Sebelum Masihi. Greek merupakan salah satu wilayah Greece pada masa ini.

Kesimpulannya, kedaulatan merujuk kuasa tertinggi sesebuah kerajaan bagi menjalankan pemerintahan negara yang bebas dan merdeka.

### Pandangan Tokoh
Beberapa orang tokoh memberikan tafsiran mereka tentang kedaulatan yang sesuai dengan zamannya.
a. Aristotle (Ahli Falsafah Yunani) - Kedaulatan merupakan kuasa tertinggi dalam sistem pemerintahan sesebuah negara. Kedaulatan merujuk kerajaan yang terikat oleh undang-undang.
Jonathan Barnes, 2015. *Aristotle: Pengenalan Ringkas.* Kuala Lumpur: Institut Terjemahan dan Buku Malaysia.
b. Ibnu Khaldun (Ilmuwan Islam) - Kedaulatan merupakan kekuatan dan kekuasaan sesebuah negara berasaskan semangat kekitaan bangsanya. Kekuatan semangat kekitaan yang diiringi dengan kekuatan semangat beragama menyebabkan sesuatu bangsa rela untuk berkorban demi mencapai cita-cita yang sama.
Mohammad Abdullah Enan, 2014. *Ibnu Khaldun: Riwayat Hidup dan Karyanya.* Kuala Lumpur: Institut Terjemahan dan Buku Malaysia.
c. Jean Bodin (Ahli Falsafah Politik Perancis) - Kedaulatan merupakan kuasa tertinggi dalam sesebuah negara. Kedaulatan mempunyai sifat kekal dan mempunyai kuasa tidak terbatas untuk membuat undang-undang, mentafsir dan melaksanakannya.

Kedaulatan merupakan kekuatan dan kekuasaan sesebuah negara berasaskan semangat kekitaan bangsanya.
Kekuatan semangat kekitaan yang diiringi dengan kekuatan semangat beragama menyebabkan sesuatu bangsa rela untuk berkorban demi mencapai cita-cita yang sama.
Mohammad Abdullah Enan, 2014.
Ibnu Khaldun: Riwayat Hidup dan Karyanya.
Kuala Lumpur: Institut Terjemahan dan Buku Malaysia.
Ibnu Khaldun (Ilmuwan Islam).
Julian H. Franklin (ed.), 1992.
Jean Bodin: On Sovereignty.
Cambridge: Cambridge University Press.
Jean Bodin (Ahli Falsafah Politik Perancis).
Kedaulatan dibina berdasarkan prinsip kebebasan dan keadilan yang sentiasa memperjuangkan kebajikan dan kesejahteraan rakyat.
Tunku Abdul Rahman Putra al-Haj, 1987.
Political Awakening.
Petaling Jaya: Pelanduk Publications Sdn.
Bhd.
Tunku Abdul Rahman Putra al-Haj (Perdana Menteri Malaysia Pertama).
Kedaulatan merupakan asas negara yang merdeka, memiliki kebebasan pada peringkat antarabangsa bersama dengan hak dan kuasa untuk mengatur urusan dalam negeri tanpa telunjuk asing.
Tun Mohd Salleh Abas, 2015.
Prinsip Perlembagaan dan Pemerintahan di Malaysia.
Edisi Baharu.
Dikemas kini oleh Haji Salleh Buang.
Kuala Lumpur: Dewan Bahasa dan Pustaka.
Tun Dr. Mohamed Salleh Abas (Mantan Ketua Hakim Negara).
Kedaulatan merupakan kekuasaan tertinggi dan kewibawaan sesebuah negara merdeka untuk menjalankan pemerintahan serta melaksanakan undang-undang.
Kedaulatan penting demi kesejahteraan rakyat dan kemakmuran negara.
Kedaulatan ini diterima dan diiktiraf oleh negara lain.

### Jenis Kedaulatan
Kedaulatan berbeza mengikut bentuk pemerintahan yang diamalkan oleh sesebuah negara. Setiap negara mempunyai hak untuk menentukan bentuk dan jenis kedaulatan yang diamalkannya. Terdapat beberapa jenis kedaulatan seperti kedaulatan tradisional, kedaulatan moden, kedaulatan undang-undang dan kedaulatan antarabangsa.

#### Kedaulatan Tradisional
Kedaulatan tradisional merujuk sistem pemerintahan berkuasa mutlak yang menguasai sepenuhnya segala urusan negara. Kedaulatan ini wujud sejak tamadun awal manusia.
Kedaulatan negara kita pula berpaksi pada kedaulatan Raja-raja Melayu. Kedaulatan terletak pada kekuasaan dan kewibawaan raja. Raja merupakan pemerintah yang mempunyai kuasa tertinggi. Kedudukan dan kedaulatan raja diperkukuh oleh taat setia rakyat.

#### Kedaulatan Moden
Kedaulatan moden dikaitkan dengan idea kemunculan negara bangsa selepas Revolusi Keagungan di England dan Revolusi Perancis. Kedaulatan juga dikaitkan dengan hak rakyat dan kerajaan berperlembagaan. Selepas Perang Dunia Pertama, kedaulatan dikaitkan dengan nasionalisme yang menggunakan unsur persamaan rumpun bangsa dan bahasa untuk membentuk negara bangsa masing-masing. Kedaulatan negara kita sebagai sebuah negara bangsa pula lahir hasil gabungan negeri yang dikenali sebagai Persekutuan Tanah Melayu 1957 dan Persekutuan Malaysia 1963.

#### Kedaulatan Undang-undang
Kedaulatan undang-undang bermaksud kerajaan dan rakyat terikat oleh undang-undang yang perlu dipatuhi. Kedaulatan undang-undang menjamin keadilan dalam kehidupan bermasyarakat serta menjadikan negara aman, stabil dan makmur. Badan kehakiman yang bebas dan berwibawa diwujudkan untuk memelihara dan melaksanakan kedaulatan undang-undang. Kedaulatan undang-undang menjadi prinsip keempat dalam Rukun Negara.

#### Kedaulatan Antarabangsa
Kedaulatan antarabangsa merujuk pengiktirafan Pertubuhan Bangsa-Bangsa Bersatu (PBB) terhadap sesebuah negara yang tidak boleh dicabuli oleh negara lain.

Deklarasi Hubungan Persahabatan PBB 1970, mengesahkan prinsip persamaan kedaulatan dari segi undang-undang antarabangsa. Keanggotaan negara kita dalam PBB membuktikan bahawa dunia mengiktiraf negara kita sebagai negara yang bebas, merdeka dan berdaulat.

Pada hakikatnya, setiap negara yang berdaulat mempunyai kekuasaan penuh untuk mengatur segala hal yang ada dalam wilayah tanpa campur tangan kuasa asing. Pemahaman terhadap konsep kedaulatan ini memberikan kesedaran tentang cabaran bagi mempertahankan negara. Oleh hal yang demikian, rakyat perlu menggunakan kebijaksanaan bagi menghadapi cabaran demi mengekalkan kedaulatan negara kita.

## 1.2 Ciri Negara yang Berdaulat
Setiap negara yang bebas dan merdeka mempunyai ciri tertentu bagi menentukan kedaulatannya. Negara kita turut mempunyai ciri yang menjadi identitinya. Ciri negara yang berdaulat ialah mempunyai pemerintahan, mempunyai sempadan, mempunyai perundangan dan mempunyai rakyat yang menjadikan negara kita sebagai sebuah negara bebas dan berdaulat.

### Mempunyai Pemerintahan
Pemerintahan negara berdaulat diwujudkan untuk menjaga kestabilan politik, keamanan, pertahanan dan ekonomi. Pemerintahan ini dijalankan secara teratur. Malaysia sebagai sebuah negara persekutuan mengamalkan sistem Raja Berperlembagaan dan Demokrasi Berparlimen. Ketua Utama Negara ialah Yang di-Pertuan Agong. Ketua Kerajaan ialah Perdana Menteri yang dibantu oleh Jemaah Menteri.

### Mempunyai Sempadan
Sempadan merupakan garis pemisah antara negeri atau negara. Malaysia merupakan negara yang berkongsi sempadan darat, air dan udara dengan negara jiran, iaitu Singapura, Thailand, Indonesia, Brunei dan Filipina. Sempadan Malaysia diakui oleh masyarakat antarabangsa, khasnya PBB. Penetapan sempadan memudahkan urusan pemerintahan, pentadbiran, pertahanan dan pembangunan ekonomi negara kita.


INFORMASI
Raja Berperlembagaan bermaksud p
e
m e r
i
n t a
h
a n b
e
r a j
a
m e n
g
i k u t peruntukan Perlembagaan Persekutuan.
Te rdapa t
t
i ga Ins t
i
t u s i Be ra j a yang disebut dalam Perlembagaan Persekutuan, iaitu Yang di-Pertuan Agong pada peringkat Persekutuan, Institusi Beraja pada peringkat negeri dan Majlis Raja-Raja.
Sempadan antarabangsa
BRUNEI DARUSSALAM
SINGAPURA

Demokrasi Berparlimen bermaksud demokrasi yang dijalankan secara perwakilan melalui proses pilihan raya.
Sistem perundangan menjadi asas kepada peraturan negara.
Sistem perundangan penting untuk memelihara kesejahteraan, menjamin keadilan dan melindungi rakyat.
Asas kepada sistem perundangan negara kita berpandukan Perlembagaan Persekutuan.
Parlimen bertanggungjawab menggubal dan menentukan sistem perundangan negara kita.
Istiadat Pembukaan Mesyuarat Pertama, Penggal Ketiga, Parlimen ke-14 pada 18 Mei 2020.
Sumber: Portal rasmi Parlimen Malaysia.
Rakyat merupakan penduduk di sesebuah negara.
Rakyat terikat kepada undang-undang dan peraturan yang dikuatkuasakan oleh pemerintah.
Rakyat negara ini terdiri daripada pelbagai kaum, agama dan adat resam.
Mereka disatukan melalui satu bahasa dan kebudayaan, Rukun Negara serta identiti nasional yang sama.
Setem kenangan berkaitan dengan keunikan rakyat Malaysia yang terdiri daripada pelbagai kaum.
Sumber: Pos Malaysia Berhad.
Kedaulatan sesebuah negara berkait rapat dengan ciri yang diamalkan dan perlu dipertahankan.
Ciri negara berdaulat menjadikan Malaysia sebuah negara yang mempunyai identiti yang unik.
Kita perlu memahami betapa pentingnya menjiwai dan mempertahankan identiti negara agar negara luar menghormati kedaulatan Malaysia.
4. Murid lain boleh bertanyakan soalan dan pakar akan menjawab semua soalan yang dilontarkan.
Kedaulatan negara penting bagi mewujudkan keberkesanan pentadbiran, kemakmuran ekonomi, kesejahteraan sosial dan kecemerlangan hubungan luar negara.
Selain itu, negara diiktiraf setaraf dengan negara lain.
Kedaulatan memberikan kebebasan kepada negara untuk menjalankan urusan pentadbiran tanpa campur tangan pihak luar.
Dasar pentadbiran negara dilaksanakan dengan berkesan melalui Jemaah Menteri dan kementerian yang berkaitan.
Kerjasama Kerajaan Persekutuan dan Kerajaan Negeri yang dilakukan melalui pengagihan kuasa mewujudkan keberkesanan pentadbiran.
Sistem pentadbiran juga diperkukuh melalui peruntukan undang-undang dalam Perlembagaan Persekutuan.
Mesyuarat Jemaah Menteri diadakan pada tahun 1990 dipengerusikan oleh Tun Dr. Mahathir Mohamad (lima dari kiri).
Keberkesanan pentadbiran melalui Sistem Jemaah Menteri masih kekal diamalkan hingga hari ini.
Sumber: Arkib Negara Malaysia.
Kedaulatan penting untuk negara melaksanakan dasar kemakmuran ekonomi.
Selepas negara mencapai kemerdekaan, pelbagai usaha dilakukan untuk memajukan dan meningkatkan taraf hidup rakyat berbilang kaum di Malaysia.
Pembangunan ekonomi meliputi bidang pertanian, perindustrian dan perdagangan yang diperkenalkan melalui dasar pembangunan ekonomi negara.
Tun Abdul Razak Hussein (depan), Perdana Menteri Malaysia kedua melawat kawasan luar bandar bagi memantau pelaksanaan program pertanian.
Sumber: Arkib Negara Malaysia.
Kedaulatan penting untuk negara melaksanakan dasar sosial bagi kese j ah te raan r akya t. Nega ra dapat melahirkan generasi yang berilmu dan berkemahiran melalui pendidikan.
Oleh itu, mereka dapat memberikan sumbangan untuk pembangunan negara.
Beberapa perkara berkaitan dengan bahasa kebangsaan, kebudayaan, sukan dan Rukun Negara diperkenalkan untuk memupuk perasaan muhibah dan semangat perpaduan dalam kalangan rakyat berbilang kaum di Malaysia.
Pasukan bola sepak kebangsaan yang berjaya melayakkan diri ke Sukan Olimpik 1972.
Pasukan ini diwakili oleh pemain berbilang kaum.
Sumber: Arkib Negara Malaysia.
Kedaulatan penting bagi memberikan hak kepada negara untuk menjalinkan hubungan dengan negara lain.
Hubungan ini dibentuk melalui penggubalan dasar luar negara kita.
Selain dapat menjalinkan hubungan diplomatik dan persahabatan dengan negara lain, negara juga dapat mengadakan perjanjian dan kerjasama dalam pelbagai bidang.
Kesannya, Malaysia menikmati pelbagai faedah dan kelebihan dalam usaha mempertahankan kedaulatan.
Keanggotaan Malaysia dalam pertubuhan serantau dan antarabangsa pula meningkatkan imej negara.
Masyarakat antarabangsa mengakui peranan dan kebolehan negara kita setaraf dengan negara lain di dunia.
Jelaskan kepentingan mewujudkan negara berdaulat.
Hasilkan peta pemikiran yang sesuai berkai tan dengan kepent ingan mewujudkan negara berdaulat.
Tun Hussein Onn, Perdana Menteri Malaysia ketiga (kanan) bertemu dengan Anwar Sadat, Presiden Mesir (kiri) di Mesir pada tahun 1977 untuk mengukuhkan hubungan diplomatik antara Malaysia dengan Mesir.
Sumber: Universiti Tun Hussein Onn, 2009.
Tun Hussein Onn: Permata Menara Gading.
Batu Pahat: Penerbit UTHM.
Kedaulatan dapat mewujudkan kesejahteraan dan kemakmuran kepada rakyat.
Sebagai rakyat Malaysia, kita perlu memahami pentingnya mengekalkan kedaulatan negara yang diperoleh pada masa ini.
Rasionalkan kepentingan kedaulatan dalam menentukan bentuk sistem pentadbiran negara pada masa ini.
Pemerintah dan rakyat memainkan peranan penting bagi mempertahankan kedaulatan negara.
Oleh itu, pemerintah dan rakyat perlu bekerjasama untuk mewujudkan kestabilan politik serta kemakmuran ekonomi, mengekalkan perpaduan kaum, memupuk patriotisme dan mengukuhkan pertahanan negara.
Kerjasama ini penting bagi memastikan kedaulatan dapat dipertahankan demi kemajuan dan kesejahteraan negara.
Pemerintah dan rakyat mempunyai peranan yang sama untuk menjamin kestabilan politik dan kemakmuran ekonomi.
Pemerintah melaksanakan pentadbiran dengan cekap dan menjalankan pelbagai usaha serta program bagi memajukan ekonomi.
Rakyat pula memberikan kerjasama sepenuhnya untuk menjayakan semua usaha dan program yang dilaksanakan oleh pemerintah.
• Mewujudkan pentadbiran yang cekap.
• Mengelakkan amalan rasuah dalam pentadbiran.
• Memastikan agihan sumber kekayaan negara secara adil kepada semua kaum melalui dasar pembangunan ekonomi.
Membuat Interpretasi
• Memberikan kesetiaan kepada raja dan negara.
• Menyokong segala usaha dan dasar kerajaan bagi mewujudkan kestabilan politik.
• Memupuk kerjasama dengan semua kaum supaya agihan kekayaan negara dinikmati oleh semua.
Sumber: Raj Vasil, 1987.
Tan Chee Khoon: An Elder Statesman.
Petaling Jaya: Pelanduk Publications (M) Sdn.
Bhd.
• Mematuhi undang-undang negara.
Menurut Dr. Tan Chee Khoon, “Kami kenal pasti bahawa perhatian utama harus diberikan terhadap kelemahan ekonomi kaum bumiputera.
Masalah mereka memerlukan pendekatan khas untuk diselesaikan.
Mereka perlu dilindungi daripada eksploitasi dan dibantu secara asas untuk bersaing dengan kaum lain dalam perniagaan, perdagangan dan pekerjaan”.
Sejak awal kemerdekaan, pemerintah dan rakyat berusaha untuk mengekalkan perpaduan kaum.
Perpaduan penting dalam usaha kita mengekalkan kedaulatan negara.
Beberapa langkah dilaksanakan untuk memupuk perpaduan dalam kalangan rakyat.
• Menggubal dasar dan undang-undang berkaitan dengan perpaduan kaum serta integrasi nasional.
• Memastikan keberkesanan pelaksanaan dasar berkaitan dengan bahasa, pendidikan dan kebudayaan oleh kementerian serta agensi berkaitan.
• Merangka program serta kempen ke arah memupuk perpaduan kaum dan integrasi nasional.
• Memperuntukkan perbelanjaan yang
mencukupi untuk program memupuk perpaduan kaum.
Sampul surat hari pertama Pos Malaysia berkaitan dengan kepelbagaian budaya dan adat resam kaum di Malaysia.
Sumber: Pos Malaysia Berhad.
Fahami titah di bawah:
“Kedaulatan negara bergantung pada warganya yang bersatu”.
Titah Duli Yang Maha Mulia Paduka Seri Sultan Perak Darul Ridzuan, Sultan Nazrin Muizzuddin Shah ibni Almarhum Sultan Azlan Muhibbuddin Shah Al-Maghfur-Lah.
• Menggunakan bahasa kebangsaan dan menghayati prinsip Rukun Negara yang dapat menjamin perpaduan kaum.
• Memahami dan menghormati agama serta budaya pelbagai kaum.
• Mengamalkan semangat perkongsian, bertoleransi dan saling menghormati sesama rakyat Malaysia.
• Melibatkan dir i dalam program kemasyarakatan yang dapat memupuk kerjasama antara kaum.
Kedaulatan negara bergantung pada warganya yang bersatu.
Buktikan.
Patriotisme ialah perasaan cinta yang mendalam terhadap negara serta sanggup mempertahankan sejarah, bahasa, undang-undang, warisan dan budaya.
Patriotisme merupakan nadi kepada kebebasan, kestabilan dan kemajuan sesebuah negara.
Semangat ini juga penting untuk melahirkan pemimpin dan rakyat yang taat setia serta sanggup berkorban demi negara.
Dalam kumpulan, murid menulis pendapat di atas kertas tentang soalan yang dikemukakan di bawah.
Catatan diedarkan kepada rakan lain dalam kumpulan mengikut pusingan jam.
Setiap ahli diberi peluang untuk menuliskan pendapat.
Soalan yang diberikan berkaitan dengan lagu patriotik Keranamu Malaysia.
Meja Bulat Serentak (Simultaneous Round Table) Pemerintah • Menganjurkan sambutan Hari Kebangsaan dan Hari Pahlawan untuk menimbulkan kecintaan terhadap negara.
• Mewajibkan mata pelajaran Sejarah sebagai mata pelajaran teras di sekolah bagi melahirkan generasi yang peka terhadap sejarah negara.
• Memberikan pengiktirafan kepada rakyat Malaysia yang berjasa kepada negara dengan mengabadikan nama mereka pada bangunan dan jalan.
Buruh, nelayan dan juga petani Gaya hidup kini dah berubah Anak-anak terasuh mindanya Lahir generasi bijak pandai Pakar IT, pakar ekonomi Jaguh sukan dan juga jutawan Berkereta jenama negara Megah menyusur di jalan raya Alam siber teknologi terkini Kejayaan semakin hampiri Biar di kota ataupun desa Kita semua pasti merasa bangga
Keranamu kami mendakap tuah Keranamu kami bangsa berjaya Keranamu kami hidup selesa Limpah budi kemakmuran negara
• Menghormati lambang negara seperti bendera Jalur Gemilang, Jata Negara dan lagu Negaraku.
• Menyanjungi dan menghargai adat dan warisan negara.
Keranamu kami bebas merdeka Keranamu nyawa dipertaruhkan Keranamu kami rela berjuang Demi bangsa kedaulatan negara
• Meningkatkan imej negara dengan melakar kejayaan dalam bidang pendidikan, sukan dan ekonomi.
(ulang dari mula)
• Menghargai tokoh pelbagai kaum yang berjuang untuk kemerdekaan dan kedaulatan negara.
Keranamu Negara Malaysia Malaysia Terima kasih Malaysia!
Lagu: Dato’ Suhaimi Mohd Zain.
Lirik: Siso Kopratasa.
Sumber: Kementerian Komunikasi dan Multimedia Malaysia.
Pemerintah dan rakyat mempunyai tanggungjawab untuk mempertahankan negara daripada ancaman musuh.
Pertahanan negara penting untuk mengekalkan kedaulatan negara kita.
• Menggubal dasar dan undang-undang untuk melindungi keselamatan negara.
• Mengadakan perjanjian pertahanan serta latihan ketenteraan bersama-sama negara serantau dan antarabangsa.
• Peka terhadap isu keselamatan negara.
Contohnya, memberikan maklumat tentang pencerobohan sempadan negara.
• Memodenkan aset ketenteraan untuk mengukuhkan pasukan pertahanan negara.
• Memastikan pasukan keselamatan sentiasa bersiap siaga menghadapi cabaran semasa.
Kerjasama antara pemerintah dengan rakyat dalam melaksanakan langkah mengekalkan kedaulatan telah berjaya menghasilkan keamanan dan kesejahteraan.
Sebagai rakyat Malaysia, amat penting untuk kita menghormati kepelbagaian budaya dan agama dalam usaha mengukuhkan perpaduan bangsa Malaysia.
Perpaduan dan kerjasama kaum menjadi teras kepada kemakmuran, kelangsungan serta kedaulatan negara.
Kedaulatan merupakan kekuasaan tertinggi dan kewibawaan sesebuah negara yang membolehkan kerajaan melaksanakan kawalan pemerintahan dan pentadbiran.
Ciri negara berdaulat menjadikan negara kita sebuah negara yang stabil dan kukuh.
Pelbagai langkah dilaksanakan untuk memastikan kedaulatan negara tetap terpelihara.
Kedaulatan negara diperkukuh melalui pemerintahan dan pentadbiran yang berlandaskan perlembagaan.
Buktikan hubungan pemerintah dan rakyat mampu mengekalkan kedaulatan negara.
Meneroka Bukti
1
• Jenis Kedaulatan
2
3
• Keberkesanan Pentadbiran
• Kemakmuran Ekonomi
• Kesejahteraan Sosial
• Kecemerlangan Hubungan Luar Negara
4
• Mewujudkan Kestabilan Politik dan Kemakmuran Ekonomi
• Mengekalkan Perpaduan Kaum
• Memupuk Patriotisme
• Mengukuhkan Pertahanan Negara
